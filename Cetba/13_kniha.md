# Farma zvířat

Autor: **George Orwell**

 - Literární druh - epika
 - Literární žánr - román, bajka
 - Forma literárního druhu - próza

## Literární/obecně kulturní kontext

George Orwell byl anglický spisovatel píšící v **1. polovině 20. století**.

### Jiní autoři z 1. pol. 20. století
 - **Německo**
   - Erich Maria Remarque - *Na západní frontě klid*
 - **USA** (ztracená generace)
   - Ernest Hemingway - *Stařec a moře*, *Komu zvoní hrana*
   - Francis Scott Fitzgerald - *Velký Gatsby*
   - John Steinbeck - *O myších a lidech*, *Hrozny hněvu*
   - William Faulkner - *Absolone, Absolone!*
 - **Francie**
   - Romain Rolland - *Petr a Lucie*
   - Antoine de Saint - Exupéry - *Malý princ*
 - **Anglie**
   - George Orwell - *Farma zvířat*, *1984*
   - George Bernard Shaw - *Pygmalion*

## Informace o autorovi
 - George Orwell byl britský novinář, esejista a spisovatel
 - narodil se v Indii
 - jako dobrovolník se zapojil do španělské občanské války, kde bojoval na vládní straně
 - pracoval pro BBC (britské veřejnoprávní médium)
 - byl socialistou a odpůrcem totalitním režimů
 - zemřel na tuberkulózu

### Dílo v kontextu autorovy tvorby
 - **Hold Katalánsku** (1938)
   - popisuje zážitky ze španělské občanské války
 - **Farma zvířat** (1945)
 - **1984** (1948)

## Postavy

### Hlavní postavy 
 - **Prase Napoleon**
   - prase, které se ujme vedení nad statkem společně s Kulišem
   - nejchytřejší ze všech, ale zneužívá toho ve svůj prospěch
   - je prolhaný, bezohledný, pokrytecký a dokonce i zrádce
   - představuje **Stalina**
 - **Prase Pištík**
   - prase, které podporuje Napoleona
   - stejně jako on je prolhaný
   - často se ohání smyšlenými výpočty či rovnicemi, aby oklamal zvířecí společnost
   - dokáže manipulovat ostatními zvířaty
   - překrucuje a mění pravdu, pozměňuje fakta
 - **Prase Kuliš**
   - Inteligentní prase, které vede společně s Napoleonem farmu do chvíle, než je poštváno divokými psy
   - pravým opakem Napoleone
   - je čestný, má dobré nápady
   - přátelský ke zvířatům
 - **Osel Benjamin**
   - zůstává sám sebou, nezmanipulovatelný
   - zná pravdu a tuší výsledky, ale nevidí žádné východisko
   - svou aktivitu považuje za zbytečnou
 - **Klisna Molina**
   - ráda se parádí mašlemi
 - **Kanec Major**
   - představitel Lenina, inteligentní, starý a vážený vepř
 - **Pan Jones**
   - původní majitel farmy, alkoholik
   - z pohledu zvířat je to zlý nezodpovědný pán
 - **Psi**
   - představují tajnou policii, která slepě plní rozkazy
   - psi jsou věrní a poslušní svému pánovi
 - **Koně Boxer a Lupina**
   - představují pracující lidi, kteří by pro myšlenku budování vlastního státu, kde jsou si všichni rovní, obětovali vlastní život
 - **Ovce**
   - tupý dav
   - bez přemýšlení opakují naučené fráze ("čtyřy nohy dobré, dvě špatné")
   - svým sborovým, hlasitým opakování přehluší jakýkoli protinázor
 - **Krkavec**
   - představuje víru (křesťanství), které v totalitní společnosti ztrácí své místo, přesto se nedá zahubit
 - **Lidé**
   - představitelé kapitalistů, vykořisťovatelů


## Děj
 - **Časoprostor**
   - anglická panská farma, čas neurčen
 - **Kompozice**
   - chronologická
   - děj je členěn do 10 kapitol

**antiutopie** = myšlenka fiktivní společnosti, která se vyvinula špatným směrem (má zásadní nedostatky)

Děj se odehrává na farmě, kterou vlastní pan Jones. O zvířata se moc dobře nestaral (peníze propíjel v hospodě). Na farmě započne revoluce, kterou tak nějak celou organizují prasata. Vyženou lidi z farmy a je ustanoveno *sedm přikázání*, která se nesmí porušit. Potom se zvířata pustila do práce na statku. V čele farmy jsou dvě prasata: Kuliš a Napoleon, který se ujmul výchovy štěňat.

Kuliš udělal nákres větrného mlýna. Jeho nápad se zvířatům líbí. Napoleon jeho návrh zamítnul a nechal ho vyhnat smečkou psů. Zvířata se psů bála, a tak s tím nemohla nic dělat.

Nakonec se Napoleon přece Kulišova nápadu ujal a zvířata začala stavět mlýn. Stavba byla náročná, a když už byl mlýn skoro hotový, shodila ho vichřice. Napoleon ale zvířatům řekl, že za to může Kuliš a několik zvířat bylo obviněno ze spolupráce s ním a popraveno. Začla nová stavba mlýnu. A znovu, když byl mlýn téměř hotový, tak byl zničen. Tentokrát ale kvůli útoku lidí na farmu.

Prasata mají postupně větší a větší moc. Na farmě už to není o nic lepší, než když na ní vládnul člověk. Sedm přikázání	se změnilo v jedno: Zvířata jsou si rovna, ale některá jsou si rovnější. Příběh končí hostinou prasat s lidmi, kterou zvířata sledují oknem. Zvířata už nedokážou rozeznat prasata od lidí.

### Sedm přikázání
 1. Každý, kdo chodí po dvou nohách je nepřítel
 2. Každý kdo chodí po čtyřech nohách nebo má křídla, je přítel
 3. Žádné zvíře nebude chodit oblečené
 4. Žádné zvíře nebude spát v posteli
 5. Žádné zvíře nebude pít alkohol
 6. Žádné zvíře nezabije jiné zvíře
 7. Všechna zvířata jsou si rovna

## Téma a motivy
 - **téma:**
   - skrytá kritika komunistického režimu
 - **motivy:** farma, zvířata, totalismus, rebelie, hloupost, manipulace, diktatura
