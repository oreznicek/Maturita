# Spalovač mrtvol

Autor: **Ladislav Fuks**

 - Literární druh - epika
 - Literární žánr - novela
 - Forma literárního druhu - próza

## Literární/obecně kulturní kontext

Psal v období po 2. sv. válce.

### Jiní autoři z období po 2. sv. válce
 - **Česko**
   - Julius Fučík - Reportáž psaná na oprátce
   - Jan Drda - Němá barikáda
   - Bohumil Hrabal - Ostře sledované vlaky
   - Jan Otčenášek - Romeo Julie a tma

## Informace o autorovi

 - Ladislav Fuks byl prozaik, autor především psychologické prózy
 - na počátku 2. sv. války si uvědomil svoji homosexualitu
 - po válce vystudoval filozofii, psychologii, pedagogiku a dějiny umění
 - pracoval ve Státní památkové správě

### Dílo v kontextu autorovy tvorby

Ladislav Fuks psal psychologické romány. Častá byla u něj také židovská tématika. Ačkoli sám nepatřil k židovskému národu, měl v sobě spoustu empatie a tolerance k druhým, k čemuž jistě přispěla výraznou měrou i jeho sexuální odlišnost.

Fuksovu tvorbu můžeme rozdělit do dvou období:

 1. Šedesátá léta
    - **Pan Theodor Mudstock** (1963) - psychologický román (prvotina)
	  - psycho horror, tragikomické situace
	  - Židovský úředník, který se brání z úzkosti z ohrožení nacismem absurdním systémem příprav na transport do koncentračního tábora
	  - Nakonec ho porazí auto a do koncentračního tábora se vůbec nedostane
	  - Román zobrazuje, že člověk se nikdy nemůže zcela připravit na to, co nám osud přichystá
	- **Spalovač mrtvol** (1967)
 2. Sedmdesátá léta
    - tvorba byla ovlivněna vlivy normalizace a jeho socialistickým smýšlením, za což byl dost kritizován.
	- **Návrat z žitného pole** (1974) 
	  - Dílo o poúnorové emigraci (antiemigrační)
	- **Křišťálový pantoflíček** (1978)
	  - Idylické vyprávění o dětství Julia Fučíka (novinář, zabit nacisty, představitel komunismu)

## Postavy

### Hlavní postavy 

 - **Pan Kopfrkingl**
   - nejprve je značně dobrý zásadový člověk s krásnými názory, že alkohol je špatný, manželství je posvátné a Židé jsou velmi dobří lidé
   - tyto jeho názory se však pod vlivem **Wilhelma Reinkeho** mění
   - zaměstnanec krematoria a vzorný otec rodiny, který se stará o chod domácnosti a všestranou výchovu svých dětí, postupně se ale mění v udavače a vraha
   - lehce **manipulovatelný**, má sklony k nacismu
   - oblíbená četba - **kniha o Tibetu** - z níž odvozuje představu o vznešenosti své práce, kterou bere jako poslání
   - nazývá místa i lidi **nadnesenými jmény** (krematorium - chrám smrti, svou ženu čarokrásná či nebeská)
 - **Wilhelm Reinke** (Willi)
   - hrdý němec, který postupně Karla přesvědčuje, že Němci v Sudetách jsou utlačováni a on, jakožto Němec, má povinnost bojovat na jejich straně

### Vedlejší postavy

 - **Zinuška** - dcera, hraje na klavír, je zamilovaná do Míli Janáčka
 - **Mili** - syn, hodný chlapec, jednou se zatoulal a to jeho otci nedá spát
 - **Lakmé** - Marie Kopfrkinglová - manželka, napůl Židovka, milující matka
 - **Kolegové z práce** - Daněk, Fenek, Pelikán, Dvořák
 - **doktor Bettelheim** - lékař na pohlavní choroby, ke kterému chodí pan Kopfrkingl

## Slovní zásoba a jazyk
 - er-forma
 - jazyk je striktně spisovný, čímž působí uměle, až děsivě, časté variace též věty, neobvyklá slova

## Děj
 - **Časoprostor**
   - děj se odehrává v roce 1937/1938 před druhou světovou válkou
 - **Kompozice**
   - chronologická
   - výjevy loutek jsou předobrazem zločinů, které později Kopfrkingl spáchá (loutka oběšence, malé děvče bylo umláceno holí)

Hlavní postavou románu je Karel Kopfrkingl, dlouholetý zaměstnanec krematoria, vyšinutý psychopat, zatížený navíc svým povoláním, kdy svou práci chápe jako poslání, které má pomoci duším nalézt nové tělo, když smrt je brána k vykoupení. Tuto svoji filozofii získal ze své knihy o Tibetu.

Říká o sobě, že je romantik milující nade vše svou rodinu. Manželku Marii oslovuje Lakmé a dalšími poetickými přívlastky, jako nebeská, oblačná či čarokrásná, sám se nechává oslovovat jako Roman. Pravidelně navštěvuje židovského lékaře a dává se vyšetřit na pohlavní choroby, jelikož navštěvuje nevěstince. Je také členem židovského pohřebního bratrstva.

S příchodem Protektorátu se začíná měnit, stává se z něj udavač a nakonec i vrah. Sám v sobě objevuje kapku německé krve, žena je však poloviční Židovka. Snaží se přesvědčit svého bojácného syna Milivoje, aby boxoval a zesílil, a mohl být platným v budoucí společnosti. Začíná postupovat do vyšších funkcí v krematoriu a na naléhání svého nového přítele, nacisty Wilhelma Reinkeho, si uvědomuje, že na rozdílu krve záleží, a když si uvědomuje, že pro Židy v nové společnosti už nebude místo, rozhodne se rodinu ušetřit možného utrpení, svou manželku oběsí v koupelně a syna zabije v krematoriu.

Ve chvíli, kdy se chystá vzít i svou dceru na prohlídku krematoria, kde by ji zabil, jej muži v bílém odvedou do sanitky. Poslední scéna se odehrává po skončení války v sanitním vlaku, kde je Kopfrkingl šťastný, že všechny spasil.

## Téma a motivy
 - **téma:** zachycuje duševní rozpad jedince pod vlivem nacistické ideologie
 - **motivy:**
   - mladá růžolící dívka v černých šatech
   - tlustý mužík s červeným motýlkem
   - starší žena a její muž, který vždy po jejich rozhovoru říká, že jí nechá zavřít do blázince (komický prvek)

## Jazykové prostředky
 - **epiteton** - nadoblačná
 - **symbol/metafora/eufemismus** - Chrám smrti 
