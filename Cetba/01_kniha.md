# Hamlet

Autor: **William Shakespeare**

 - Literární druh - drama
 - Literární žánr - tragédie
 - Forma literárního druhu - drama, poezie (psáno ve verších)

## Literární/obecně kulturní kontext

 - **doba**
   - **Itálie** - 13. a 14. stol.
   - **Francie** - 15. a 16. stol. 
   - **Anglie** - 14. a 16. stol. (Shakespeare je 16. - 17.)

Shakespearovu tvorbu bychom mohli považovat za vrcholné období anglické **renesance**. Lidé sympatizovali s myšlenkami **humanismu**.

### Znaky renesance a humanismu
 - návrat k antické kultuře
 - na místo boha se stavělo poznávání člověka

### Jiní autoři z období humanismu a renesance
 - **Anglie**
   - Geoffrey Chaucer - *Cantenburské povídky*
 - **Španělsko**
   - Miguel de Cervantes - *Důmyslný rytíř don Quijote de la Mancha*
 - **Francie**
   - Francois Villon - básně *Malý testament* a *Velký testament*
 - **Itálie**
   - Dante Alighieri - *Božská komedie*
   - Francesco Petrarca - *Sonety Lauře*
   - Giovanni Boccaccio - *Dekameron*

## Informace o autorovi
 - básník, dramatik a divadelní herec
 - Stal se spolumajitelem jedné z nejvýznamnějších divadelních společností **Globe** 
 - Napsal celkem 154 sonetů a 37 divadelních her
 - Úplně přesně se neví, jestli všechny svoje díla opravdu napsal on

### Dílo v kontextu autorovi tvorby

Shakespearovu tvorbu můžeme rozdělit do tří období:

 1. psal hlavně **optimistické hry** (*Zkrocení zlé ženy*, *Sen noci svatojánské*)
 2. psal více **tragédie** (*Macbeth*, *Hamlet*, *Othello*)
 3. V poslední období psal **sonety**

## Postavy

### Hlavní postavy
 - **Hamlet** - dánský princ
   - truchlí nad smrtí svého otce
   - předstírá šílenství
   - krutý k Ofélii
 - **Claudius** - bratr zavražděného krále
   - touží po moci
   - zavraždil svého bratra a vzal si Hamletovu matku
   - nový dánský král
 - **Gertruda** - Hamletova matka
   - nevěrná
   - rozpolcená
 - **Horatio** - Hamletův přítel
   - čestný, spravedlivý
   - jako jediný zůstal naživu
 - **Polonius** - králův komoří
   - podlézavý, oddaný králi
   - při nehodě je zabit Hamletem
 - **Laertes** - Poloniův syn
   - hrdý, pomstichtivý
   - stejně jako Hamlet chce pomstít svého otce
 - **Ofélie** - Poloniova dcera (Hamletova láska)
   - kvůli Hamletovi zešílí a utopí se

### Vedlejší postavy
 - **duch Hamletova otce**
   - pobízí Hamleta k pomstě
   - je viditelný jen pro někoho
   - možná pouze výmysl Hamletovy fantazie

## Děj
 - **Časoprostor**
   - Dánsko, hrad Elsinor, 16. a 17. století (autorova současnost)
 - **Kompozice**
   - chronologická (5 dějství)

Děj se odehrává na dánském hradě Elsinor. Poté, co Hamletův strýc Claudius zabil dánského krále, Hamletova otce, vzal si Hamletovu matku a sám se stal králem, se Hamletovi zjeví duch jeho otce a řekne mu pravdu o své smrti. Hamlet začne předstírat, že zešílel. Požádá herce, kteří byli pozvání na hrad, aby do svého vystoupení přidali scénu připomínající otcovu vraždu (jed nalitý do ucha). Hamlet během představení pozoruje svého strýce a sleduje jeho reakce, aby si ověřil, zda je pravda to, co mu vypověděl duch. Poté v rozhovoru s matkou zjistí, že je někdo poslouchá a v domnění, že je to Claudius, dotyčného zabije. Zabije však Polonia, královského komoří a otce Ofélie, jeho lásky. Claudius po daném incidentu posílá Hamleta do Anglie, kde má být popraven, ale Hamlet to zjistí a vrací se do Dánska.

Mezitím se ze zoufalství nad smrtí otce Ofélie utopila. Poloniův syn Laertes chce pomstít smrt svého otce, domluví se s Claudium a vyzve Hamleta na souboj. Při souboji Hamlet Laerta zabije, ale sám je raněn mečem namočeným v jedu, a než zemře, stihne zabít svého strýce Claudia. Hamletova matka umírá po vypití poháru s jedem, který byl určen Hamletovi. Jediný živý zůstává Hamletův přitel Horatio. Nakonec přijíždí do království Fortinbras, kralevic norský, který přebírá moc v zemi.

## Téma a motivy
 - **téma**: náprava neodpustitelného hříchu
 - **motivy**: pomsta, lest, šílenství, pokrytectví, jed, zrada, nenávist, úvahy o smyslu života
