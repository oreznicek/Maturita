# Petr a Lucie

Autor: **Romain Rolland**

 - Literární druh - epika
 - Literární žánr - novela
 - Forma literárního druhu - próza

## Literární/obecně kulturní kontext

Romain Rolland psal v období 1. poloviny 20. století. Zaměřoval se na tvorbu **protiválečných děl**. Dost se svou tvorbou podobá tzv. **ztracené generaci**.

### Jiní autoři z 1. pol 20. století
 - **Německo**
   - Erich Maria Remarque - *Na západní frontě klid*
 - **USA** (ztracená generace)
   - Ernest Hemingway - *Stařec a moře*, *Komu zvoní hrana*
   - Francis Scott Fitzgerald - *Velký Gatsby*
   - John Steinbeck - *O myších a lidech*, *Hrozny hněvu*
   - William Faulkner - *Absolone, Absolone!*
 - **Anglie**
   - George Bernard Shaw - *Pygmalion*

## Informace o autorovi
 - Romain Rolland byl francouzský prozaik, dramatik, hudební historik a literární kritik
 - přednášel dějiny hudby
 - v roce **1915** dostal **Nobelovu cenu** za literaturu za román **Jan Kryštof** (Jean-Christophe)
 - je také autorem celé řady životopisů např. Beethoven, Michelangelo nebo Tolstoj
 - zemřel na tuberkulózu 

### Dílo v kontextu autorovy tvorby
 - **předválečná tvorba** 
   - román *Jan Kryštof*
 - **protiválečná tvorba**
   - *Petr a Lucie*
   - *Okouzlená duše*
   - *Dobrý člověk ještě žije*

## Postavy

### Hlavní postavy 
 - **Petr Aubier**
   - 18-ti letý student, syn soudce
   - nenávidí válku
   - miluje Lucii
   - je odvážný
 - **Lucie**
   - mladá dívka, která umí dobře malovat
   - její matka je dělnice v továrně na zbraně
   - živí se malováním napodobenin

## Děj
 - **Časoprostor**
   - Paříž, období 1. světové války, příběh trvá 2 měsíce
 - **Kompozice**
   - chronologická
   - nečleněno do kapitol
   - 2 dějové linie, láska Petra a Lucie a válka kolem nich

Strhující příběh tragické lásky byl inspirován **bombardováním Paříže na velký pátek roku 1918**. Zahynulo při něm několik rollandových přátel - mezi nimi mladý malíř a jeho žena.

---

Během náletu se osmnáctiletý Petr Aubier setkal v metru s dívkou Lucií. Bombardování způsobilo paniku a vlna lidských těl je přimkla těsně k sobě. Petr chytil dívku za ruku. Ta ji nevytrhla a nepromluvili ani slovo. O dvě stanice později Lucie vystoupila. Na tento den jim zbyla jen vzpomínka.

Neustále na sebe mysleli, ale potkali se až po delší době. Po druhé ji Petr viděl se skicáky u mostu Umění. O týden později se setkali náhodně v Lucemburské zahradě, kde si sedli na lavičku a povídali si. Od prvních chvil vzklíčila mezi mladými lidmi hluboká náklonnost, dokázali se vzájemně svěřit se svými starostmi a bolestmi. Petr, syn ze zámožné měšťanské rodiny, měl být za půl roku povolán do armády, kde už bojuje jeho starší bratr Filip. Byl nesmírně citlivý, válku nenáviděl, pociťoval nesmírnou hrůzu ze všech krutostí a špinavostí, které se v ní odehrávaly. Lucie, dcera tovární dělnice (v továrně na zbroj), z existenčních důvodů nedostudovaná výtvarnice, se musela živit malováním obrázků na objednávku. Petr se chodil na Lucii dívat , jak maluje a viděli se každý den. Povídali si o budoucnosti, chodili spolu na procházky. Petr se nechal od Lucie namalovat, aby měla další výdělek. Něžná láska, která v jejich srdcích vykvetla, dokázala všechny tíživé problémy vymazat z mysli.

Ve velikonočním týdnu se měli zcela oddat jeden druhému. Zatím je však při velkopátečním varhaním koncertu v chrámu Saint-Gervais čekalo "zasnoubení na věčnost". Na město začne padat déšť bomb a granátů. Jeden z nich zasáhne i chrám, kde Petr s Lucií trávili poslední chvíle života. Mohutný padající pilíř, pod nímž oba seděli, pohřbil jejich těla v chrámových troskách.

## Téma a motivy
 - **téma:**
   - popis nemilosrdnosti a zbytečnosti války
 - **motivy:** láska, strach, úzkost
