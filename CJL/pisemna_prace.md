# Písemná práce - CJL

## Slohové postupy
 - **slohový postup** = *způsob podání, zpracování tématu*
   - pojetí tématu
   - řazení
   - rozvádění tématických složek
   - výběr a uspořádání tomu odpovídajících jazykových prostředků
 - pro zpracování téhož tématu lze zvolit různé slohové postupy

### Informační 
 - nejjednodušší, podává fakta (co, kdy a kde se stalo)
 - sdělení ve věcných (místních, časových) nebo formálních souvislostech

### Vyprávěcí
 - podává děje, události, příběhy jako jedinečné
 - úsilí o zajímavost, napětí, názornost, pestrost
 - práce s dějovými prvky (zachování sledu událostí nebo retrospektiva)

### Popisný
 - vystižení vnějších znaků, příznačných rysů objektu nebo děje (pracovního postupu)
 - pozornost k částem a celku, souvislostem
 - volba pořadí popisu částí (od nejdůležitějšího, nejznámějšího nebo zleva, zprava, shora, ...)

### Charakterizační
 - vystižení vnitřních znaků objektu (osoby)
   - a to přímo (konstatování)
   - nepřímo (doklad jednání, prvky vypravování)

### Výkladový
 - vysvětlení podstaty jevu (nejen vnější znaky, ale i vnitřní vztahy, souvislosti, příčinné jevy)

### Úvahový
 - vyjádření názorů autora, zamyšlení, hodnocení, srovnávání
 - vyvozování logických závěrů
 - city a postoje
 - využití výkladových postupů (v odborných tématech) nebo vyprávěcích (v uměleckých dílech)

## Slohové útvary
 - **slohový útvar** = určitý konkrétní, vyhraněný typ jazykového projevu, je uspořádán podle určitých pravidel a má své charakteristické rysy

### Vypravování (vyprávění)
 ---
 - útvar slohového postupu vyprávěcího

#### Podstata
 - děj, příběh, vystižený tak, aby si ho čtenář dovedl představit  
 - děj v průběhu, logické souvislosti nebo časové posloupnosti
 - událost **skutečná** (ze života) nebo **vymyšlená** (fantastický příběh)
 - důležitost **zápletky** (jinak to je pouze dějový popis)
 - obvykle se očekává **přímá řeč**
 - požadavek **názornosti** a **živosti**

#### Osnova
 1. **Úvod** (expozice)
    - vystižení prostředí, seznámení s postavami, naznačena základní situace
 2. **Vlastní vypravování**
    - zápletka, stupňování a růst napětí, kolize, konflikt, vyvrcholení a jeho rozuzlení
 3. **Závěr**
    - zobecnění nebo vyvození poučení

### Popis
 - útvar slohového postupu popisného

#### Podstata
 - učinit si představu o předmětu popisu
 - **předmět popisu** - osoba, zvíře, věc, činnost, přírodní jev
 - vhodný postup z hlediska cíle (podat ucelený obraz částí a vlastností)
 - předhlednost, **uspořádanost** (od celku k částem, od blízkého k vzdálenému, od důležitých k méně důležitým, ...)

#### Osnova
 1. **Úvod** (expozice)
    - seznámení s předmětem, dějem, osobou 
 2. **Vlastní popis**
 3. **Závěr**
    - souhrnný výčet předností, nedostatků, významných rysů

### Charakteristika
 ---
 - útvar slohového postupu charakterizačního

#### Podstata
 - týká se zejména charakteristiky osoby
 - podává duševní vlastnosti (vnitřní znaky) - povahové rysy, schopnosti, zájmy
 - duševní vlastnosti člověka se projevují ve vztahu k lidem, v jednání, ve vztahu k práci
 - vlastnosti se vyjadřují přímo (konstatování) -> **přímá charakteristika**
 - vlastnosti se vyjadřují nepřímo (příklady jednání) -> **nepřímá charakteristika**

#### Osnova
 1. **Úvod** (expozice)
    - seznámení s charakterizovanou osobou (skupinou), jméno, zařazení, náš vztah k ní
 2. **Vlastní charakteristika**
    - vnější projevy
    - vztah k lidem, jednání
    - vztah k přírodě, k prostředí
    - vztah k práci
    - nadání, schopnosti
    - vztah k sobě, zájmy
 3. **Závěr**
    - zobecnění, shrnutí, v čem je vzorem, co kritizujeme

### Úvaha
 ---
 - útvar slohového postupu úvahového
 - autor se **zamýšlí** na základě získaných poznatků nad problémem, aby dospěl k **obecnějšímu závěru**
 - hloubka úvahy je ovlivněna úrovní myšlení, životními zkušenostmi a bohatstvím poznatků autora

#### Rysy
 - **společné s výkladem**
   - práce s fakty, příčinné vztahy mezi nimi, podmínky jejich vzniku, rozvoje, jejich podstata, následky, účinky
 - **rozdílné s výkladem**
   - úvaha nepracuje se všemi fakty, nerozebírá je, nevyužívá experimentu, jen o nich **přemýšlí** a **hodnotí** je
   - vyvozuje obecné závěry, ale **nepoučuje**
   - nehce poučovat, ale přivést k zamyšlení
   - subjektivní postoje a názory autora

#### Osnova
 1. **Úvod** (expozice)
    - cíl úvahy
 2. **Vlastní úvaha**
    - přemýšlení, uvažování, hodnocení
    - dílčí myšlenky a shrnutí 
    - (pozor na předčasnou generalizaci)
 3. **Závěr**
    - zdůraznění, shrnutí
    - vyvození základní myšlenky úvahy